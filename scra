Blågoslavjany je mųž, ktory ne hodi na sȯvět nečistyh, i na pųt́u grěšnikov ne stoji, i na sědališče škodnika ne sědi:
Ale v zakonu Gospod́a je volja jego, i v zakonu Jego medituje denj i noć.
I bųde on jako drěvo, ktoro nasadžano je pri tekųćih vod, ktoro frukty svoji bųde davati vo vrěmeni svojem.
Ne tak bųde s nečistymi, ne tak: ale jak pråh, ktorogo råzmetaje větr od lica zemje.
Tomu ne voskresnut nečisti na sųdu, ani grěšniki u sȯbrańje pravdivyh.
Ibo znaje Gospod́ pųt́ pravdivyh ljudij, a dråga nečistyh bųde izgnivša.




	1	Čemu buntujųt sę narody, i ljudi myslęt o pustom.
	2	Shodęt krålji Zemje, i knęzi shodęt sę zajedno protiv Bogu, i protiv krešćenyh jego. 
	3	Da slomimo my jih svęzy, i izbavimo sę od iga jihnogo.
	4	Ale tamtoj ktory meškaje v nebesah, směje sę, i izsmějivaje jih.
	5	Togda On bųde mȯlviti jim v gněvu Svojem, i v zlosti Svojej zaměšaje jih.
	6	Ja že postavjany jesm krålj jim nad Sionem, gora slavjana jego, proglašajųći učeńje jego.
	7	Bog movi mně: Syn moj je ty, Ja tutdenj rodil tę.
	8	Prosi mę, i dam tobě narody v naslědstvo tvoje, i vlastnost́ tvoja bude granice zemji.
	9	Bųdeš vladati jimi želěznym prųtom, i jak vazų grnčaŕa råzlomiš jih.
	10	A tutčas vladaj mųdro, uči sę ty ktory sųdiš zemjų.
	11	Služite Bogu v bojaznji, i vȯzvyšajte jego s trepetańjem.
	12	Trimajte disciplinų aby ne råzsŕditi Boga, i ne ostaviti pųt́ spravědlivosti.
	13	Ako zažigaje sę v kråtkosti zlost́ jego, blågoslovjeny te ktory věręt v njem.